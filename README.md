# Se oli tonnin seteli ?!?

Oletko aina halunnut sijoittaa kryptoon, muttet ole uskaltanut luottaa 
ulkomaalaisiin toimijoihin tai kaikkien kryptovaluuttojen konsepti on ollut sinulle liian epäselvä?

***Tonninsetelicoin*** on kaikessa yksinkertaisuudessaan ratkaisu ongelmiisi! 
Älä enää ikinä koe hämminkiä sellaisten rahvaanomaisten konseptien kanssa kuin käteinen ja vaihtoraha.
Tue suomalaista artesaanikoodia ja luota Suomen IT-alan parhaiten integroituun maahanmuuttajaan! 

Tonninsetelicoin on uusi kryptovaluutta, joita on tasan yksi kappale olemassa kerrallaan maailmassa. 
Siirtokustannus osapuolten välillä on aina tasan tuhat euroa, joten ei tarvitse pelätä inflaation tai arvon nousun
vaikutuksia tämän valuutan käyttöpotentiaaliin, hinta on aina vakio!

## Kuinka se toimii?

Tonninsetelicoin on tällä hetkellä rekisterinpitäjän hallussa. Ostaaksesi tämän ainutlaatuisen kryptovaluutan, 
siirrä 1000€ OP-tilille FI83 5290 0220 3919 97 tai laita MobilePaylla numeroon +(kolmeviiskasi) 40 410 8976.

1-3 pankkipäivän kuluessa sinut merkitään [Ledgerissä](https://github.com/httpsterio/tonninsetelicoin/blob/master/ledger.md)
omistajaksi.

Käydäksesi kauppaa Tonninsetelicoinilla sovit palveluntuottajan tai myyjän kanssa vaihtokauppaa jostakin palvelusta tai hyödykkeestä. 
Sovitte keskenänne minkä arvon edestä saat vastineeksi sinun Tonninsetelicoinistasi. Ilmoita minulle ostajan yhteystiedot ja siirrä minulle
1000€ kattamaan siirtokustannukset. Tämän jälkeen valuutan omistaja vaihtuu ja sinä saat palveluita vastikkeeksi valuutastasi.

## Tekniikkaa

Tonninsetelicoinin teknologia pohjautuu jo vuosikymmeniä luotettuun Bash-kielen skriptaukseen ja Microsoftin omistamaan Github-palveluun, jossa palvelua ylläpidetään.
Bashilla generoidaan huipputurvallinen hash (Unix timestamp) jokaisen transaktion yhteyteen ja pusketaan päivitykset Githubiin. Jokaisesta transaktiosta
jää siis siirtoloki, jota ainoastaan rekisterinpitäjä pääsee päivittämään, mutta kuka vain tarkastelemaan!
